---
layout: blog
title: เส้นทางสู่อาชีพ Software Engineer
description: จากคนไม่รู้จักการ coding สู่อาชีพ Software Engineer พร้อม Resource ที่ใช้ศึกษา
date: 2019-04-13T11:39:35.930Z
tags: ["story"]
thumbnail: /how-i-became-se.png
---

บทความนี้จะมาเล่าถึงประสบการณ์ที่ผ่านมาในระยะเวลาเกือบ 2 ปี ของผม จากคนที่ไม่มีพื้นฐานโปรแกรมมิ่งเลยจนมาเป็น Software Engineer ทุกวันนี้พร้อมกับ Resource ที่ผมใช้พัฒนาตัวเองครับ :construction_worker: :fire:

ก่อนอื่นขอเล่าประวัติส่วนตัวคร่าวๆก่อนนะครับ ผมเรียนจบจากคณะวิศวกรรมศาสตร์ทางด้านสื่อสาร วิชาพื้นฐานเกี่ยวกับโปรแกรมมิ่งที่เคยเรียนคือตอนปี 1 ซึ่งถ้าจำไม่ผิดวิชานั้นสอนภาษา C ครับ ยอมรับเลยว่าตอนที่เรียนผมแทบไม่สนใจวิชานี้เลย :sob: :sob: ทำให้ค่อนข้างเหนื่อยพอสมควรสำหรับการเริ่มต้น Coding ของผม

หลังเรียนจบผมเริ่มศึกษาการ Coding เพราะผมไม่อยากทำงานในสายที่เรียนมาครับ ตอนนั้นผมไม่รู้เลยว่าผลลัพธ์จะเป็นยังไง แต่ถ้าเราไม่ลองเราก็ไม่รู้ จริงไหมครับ ? ผมใช้เวลาวันละ 6-8 ชั่วโมง ในช่วง 3 เดือนแรกเริ่มศึกษาการ Coding ตั้งแต่ต้น :triumph: ในตอนแรกผมตัดสินใจ Take course ของ **Udemy** ครับ (รายละเอียดเกี่ยวกับคอร์สอยู่ในตอนท้ายของบทความนะครับ) โดยคอร์สที่ผมเรียนนั้นจะสอนพื้นฐานตั้งแต่ **HTML**, **CSS**, และ **Javascript** ซึ่งทำให้ผมได้เรียนรู้พื้นฐานที่สำคัญในการใช้พัฒนาเว็บไซต์ครับ

หลังจากเรียนคอร์สแรกจบ ผมได้นำความรู้ที่เรียนมาสร้างเว็บไซต์ง่ายๆ ขึ้นมาเว็บหนึ่งเพื่อใช้สำหรับเป็น Portfolio ในการสมัครงานครับ หลังจากนั้นก็เริ่มหางานทันที เวลาผ่านไปไม่นานก็เริ่มมีบางที่เรียกไปสัมภาษณ์ ช่วงแรกนั้นโดนปฏิเสธหลายที่มาก ท้อแท้หลายครั้งแต่ผมก็นำ Feedback จากพี่ๆที่สัมภาษณ์ผมมาใช้ในการพัฒนาตัวเองต่อครับ จนในที่สุดผมก็ได้งานแรกในตำแหน่ง **Junior Front-End Developer** รวมแล้วใช้เวลาไปทั้งหมด 6 เดือน นับจากเริ่มศึกษาการ Coding ครับ ตอนนั้นดีใจมากๆ เรียกได้ว่าสิ่งที่เกิดขึ้นเป็นความสำเร็จย่อยๆในชีวิตของผมเลยก็ว่าได้ ขอบคุณพี่ที่รับผมเข้าทำงานมากๆครับ ถ้าพี่ไม่ให้โอกาสผมในวันนั้น ก็ไม่มีผมในวันนี้ครับ :sob: :sob:

หลังจากได้เริ่มทำงานผมก็ยังไม่หยุดที่จะศึกษาหาความรู้เพิ่มเติมอยู่ตลอด ผมใช้เวลาในส่วนที่เหลือจากการทำงานนั่งอ่าน Blog ต่างๆ และ Take course เพิ่มเติมในสิ่งที่เราสนใจอยู่ครับ ช่วงแรกที่เริ่มทำค่อนข้างยากเหมือนกันที่จะควบคุมตัวเองไม่ให้ไปดูซีรีย์หรือทำอย่างอื่นได้ แต่พอเราทำไปเรื่อยๆแล้วมันก็กลายเป็นส่วนหนึ่งของชีวิตประจำวันของผมไปเลยครับ ทุกอย่างอยู่ที่ใจล้วนๆ :triumph: :triumph:

ปัจจุบันผมได้ทำงานเป็น Software Engineer ตามที่ฝันไว้และมีความสุขดีกับการทำในสิ่งที่ตัวเองรักครับ ทั้งหมดนี้ก็คือเรื่องราวการเดินทางสั้นๆของผมในการสอนตัวเอง Coding ครับ
หวังว่าบทความนี้จะพอเป็นแนวทาง และกำลังใจให้กับผู้ที่กำลังเริ่ม Coding ทุกคนนะครับ ขอบคุณสำหรับการติดตาม **Happy Coding** ครับ :blush: :pray:

> Learn from yesterday, live for today, hope for tomorrow.
>
> -- Albert Einstein

## Resource บางส่วนที่ผมใช้ศึกษาครับ

### 1. The Web Developer Bootcamp | Udemy

เป็นคอร์สแรกที่ผมเริ่มศึกษาการเขียนเว็บครับ คอร์สนี้จะเริ่มสอนตั้งแต่ **HTML**, **CSS**, **Javascript** รวมไปถึง **MongoDB** และ **Nodejs** ซึ่งสองอันหลังค่อนข้าง Advance แต่ก็ไม่ยากเกินความเข้าใจของเราแน่นอนครับ

### 2. The Advanced Web Developer Bootcamp | Udemy

คอร์สนี้เป็นคอร์สที่ผมซื้อมาเพื่อเรียน React ครับ คอร์สนี้จะสอน Javascript ที่จำเป็นในการเขียน React ซึ่งตรงนี้มีประโยชน์มากๆ สำหรับคนเริ่มเขียน React เมื่อสอนพื้นฐานที่จำเป็นเรียบร้อยแล้วถึงมาสอน React ในช่วงท้ายของคอร์สครับ

### 3. Intermediate React By Brian Holt | Frontend master

คอร์สนี้จะสอน React ในเชิงลึกมากขึ้นครับ เนื้อหาในคอร์สจะสอนการใช้ React ควบคู่ไปกับ tools ต่างๆที่ใช้ร่วมกับ React ในการสร้าง Web application ขึ้นมาเว็บหนึ่งครับ

### 4. Medium

เว็บนี้เป็นคลังความรู้ในด้านต่างๆ ซึ่งแน่นอนว่ารวมไปถึงเรื่อง Web development, Machine Learning, Algorithm, etc. เวลาผมอยากหาเรื่องไหนอ่านผมก็จะค้นหาจากเว็บนี้เป็นหลักครับ

### 5. Dev.to

เว็บนี้เป็นคลังความรู้สำหรับ Developer โดยเฉพาะ เป็นอีกทางเลือกสำหรับผู้ที่ชอบอ่าน Medium ครับ
