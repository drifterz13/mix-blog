---
layout: blog
title: เมื่อผมหลอกตัวเองว่าไม่ได้อยู่ใน Comfort zone
description: ความคิดที่เข้ามาในหัวระหว่างที่ผมทานข้าวเย็น ...
date: 2020-01-14T14:09:08.752Z
tags: ["story"]
thumbnail: /trick-myself-about-comfortzone.png
thumbnail_credit: "Fredrik Öhlander"
thumbnail_credit_link: "https://unsplash.com/@fredrikohlander"
---

สวัสดีครับเพื่อนๆ พี่ๆ น้องๆ ที่ยังติดตามกันอยู่หรือแวะเข้ามาเห็นโพสนี้นะครับ บทความนี้ถือเป็นบทความแรกของปีหลังจากที่ห่างหายและไม่ได้อัพเดทอะไรเลยมาเป็นเวลานานมาก ผมเลยขอถือโอกาสเขียนบทความนี้เพื่อเอาไว้เตือนตัวเองในอนาคต  ยังไงก็ตามขอขอบคุณสำหรับทุกคนที่ยังติดตามนะครับ :pray: :pray:

โอเค เรามาเข้าเรื่องกันดีกว่า เรื่องมีอยู่ว่าวันนี้ระหว่างผมกินข้าวเย็น หลังจากไปออกกำลังกายมา ผมก็ได้คิดอะไรไปเรื่อยเปื่อย แล้วความคิดผมก็มาสะดุดกับเรื่องๆหนึ่งเข้า ซึ่งเรื่องนั้นก็คือเรื่องชีวิตการทำงานของผมนั่นเอง ก่อนอื่นต้องขอเล่าย้อนไปในชีวิตการทำงานของผมก่อนนะครับ โดยปกติแล้วผมในฐานะทีม **dev** :computer: ก็จะมีหน้าที่สร้าง feature ใหม่ๆให้ลูกค้า อันนี้ถือเป็นหน้าที่หลักเลย แต่ในระหว่างที่งานตรงนั้นยังไม่มาเนี่ย เราจะมีช่วงเวลาเบรคที่ค่อนข้างว่าง ในระหว่างนั้นก็เราจะหยิบงานมาทำเอง ซึ่งส่วนใหญ่จะเป็นงาน _**maintain codebase**_ เช่น _**refactor code**_, _**optimize performance**_ หรือ _**fix minor bug**_ เป็นต้น โดยส่วนตัวแล้วผมก็จะเลือกหยิบงาน refactor code โดยเลือกส่วนที่มันทำได้ง่ายๆ และเร็วๆ ซึ่งถึงจุดนี้ก็ดูไม่น่ามีปัญหาอะไรใช่ไหมครับ เพราะอย่างน้อยเราก็ได้ **improve** บางอย่างใน codebase เรา ...

กลับมาที่ตัวผมที่กำลังนั่งกินข้าวอยู่ ผมก็เริ่มสำรวจตัวเอง แล้วผมก็ได้รู้ว่าผมหลอกตัวเองว่าผมอยู่นอก **comfort zone** มาตลอด ถามว่าเพราะอะไรถึงเรียกว่า **หลอกตัวเอง** ก่อนหน้านี้ผมคิดว่าผมได้ออกจาก comfort zone แล้วโดยการใช้เวลาบางส่วนหลังจากทำงาน หรือ วันหยุดเพื่อใช้ในการหาความรู้เพิ่มเติมในสิ่งที่เราสนใจเพื่อพัฒนาตัวเอง แต่จริงๆแล้วเวลาส่วนนั้นเป็นส่วนที่น้อยมากๆ กลับกันในที่ทำงาน เมื่อมีเวลาว่างจากการทำ feature ผมกลับหยิบงาน refactor code จุดง่ายๆมาทำเพราะผมสามารถทำได้เร็วมากๆ นอกจากนี้ด้วยความที่เป็นงานง่าย เปิด PR ไปก็ไม่ต้องกลัวแก้เยอะ ซึ่งสิ่งเหล่านี้ไม่ได้ช่วยให้ผมพัฒนาตัวเองขึ้นเลย และนั่นไม่ใช่ครั้งเดียว ... ผมทำแบบนี้มานับครั้งไม่ถ้วน ถึงจุดหนึ่งผมเลยรู้ว่าสมองเราฉลาดมากๆ มันเลือกเสิร์ฟสิ่งที่ทำให้เราสบาย โดยที่เราไม่รู้ตัวเลยด้วยซ้ำ ผมเริ่มก้าวถอยหลังออกมาช้าๆ แล้วผมก็เห็นว่าคนที่เก่งกว่าผมมากๆ เค้ายอมเหนื่อยเลือกทำในจุดที่ยากกว่าเล็กน้อยแต่ส่งผลกระทบต่อ codebase และทีมในทางที่ดีขึ้นอย่างมาก ในตอนนั้นผมจึงคิดขึ้นได้ว่าท่าเราอยากพัฒนาตัวเองขึ้นเราต้องทำงานที่มันยากขึ้น **challenge** ขึ้น เราต้องไม่อยู่ที่เดิม ที่สำคัญคือเราต้อง **make progress** มันเหมือนกับการที่ผมไปออกกำลังกาย ผมเคยติดสบาย ยกแต่น้ำหนักที่ผมยกได้ ซึ่งนั่นก็ไม่ทำให้ผมแข็งแรงขึ้นได้แน่นอน แต่หากผมยอมลำบากแล้วเลือกยกน้ำหนักที่มากขึ้นในทุกๆครั้งที่ผมออกกำลังกาย แม้ว่าวันนั้นผมจะต้องยกจนหน้าดำหน้าแดง และปวดตัวในวันถัดไป แต่สุดท้ายร่างกายผมก็จะแข็งแรงและพัฒนาขึ้นเรื่อยๆได้อย่างแน่นอน

สุดท้ายนี้ขอขอบคุณทุกคนที่เข้ามาอ่านมากๆเลยนะครับ แล้วก็ขอโทษคนที่อ่านมาถึงตรงนี้แล้วรู้สึกว่ามันไม่ค่อย make sense เท่าไหร่ ทิ้งท้ายไว้เท่านี้นะครับ ขอถือโอกาสนี้สวัสดีปีใหม่ ขอให้ทุกคนเจอเรื่องราวที่ดีที่สุดในปี 2563 นี้นะครับ

> Learn from yesterday, live for today, hope for tomorrow - Albert Einstein